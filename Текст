# 
94(41/99)

Запорозька Січ
Звізда Олексій Михайлович, Івано-Франківський національний технічний університет нафти і газу, Комп’ютерна інженерія: КІ-20-1
Summary: The report presents the conclusions about the existence of the Zaporozhian Sich. The analysis of Sich Cossacks, their origin and the reasons of change of Sich is carried out. Describes basic information about the life and exploits of the Cossacks.
Key words: Zaporozka Sich, years, Battle, Troops, Cossack, Tatars and Turks, chieftain, 
military judge, sea, island.
Втікаючи від польських і литовських панів, королівських старост, багато козаків просувалися далі на південь до Дніпровських порогів - на Дніпровський Низ. У нижній течії Дніпро тоді перегороджували дев'ять порогів - ряди кам'яних скель заввишки 4-7 метрів
За останнім порогом Дніпро широко розливався, утворюючи численні притоки, луки та острови. Саме тут знаходили захист козаки, що й відбито у приказці "Січ - мати, Великий луг - батько, степ і воля - козацька доля". На численних островах для захисту від татар козаки споруджували укріплення - січі (зроблені зі зрубаних (січених) дерев).
З невеликими військовими загонами козаки об'єднались у великий козацький союз з центром, який дістав назву Запорозька Січ. Завдяки природним умовам Запоріжжя було неприступним як для литовських і польських військ, так і для татарських й турецьких орд. У систему Запорозької Січі ввійшли всі невеликі містечка - січі.
У переносному розумінні слово "січ" означало столицю запорозького козацтва, постійний центр керування військовими справами. Поряд зі словом "січ" вживалося слово "кіш". Його тлумачили як правління або місце тимчасового перебування козаків, військового табору. Слова "січ" і "кіш" у козаків були синонімами.
Запорозька Січ існувала понад 200 років. За цей час козаки змінили вісім січей:(Табл. 1)
Роки створення фортець
Фортеці	Рік коли змінили
Хортицьку	1556-1557 роки
Томаківську	70-80 роки 16 ст.
Базавлуцьку	1593-1638 роки
Микитинську	1639-1652 роки
Чортомлицьку	1652-1709 роки
Кам'янську 	1709-1711, 1730-1734 роки
Олешківську	1711-1728 роки
Нова Січ	1734-1775 роки.

Це відбувалося з різних причин (стратегічне положення, територія, якість води, зовнішні обставини тощо). Найвідомішою є Січ на острові Хортиця.
Виникнення Хортицької Січі пов'язане з ім'ям українського князя, черкаського і канівського старости, одного з перших козацьких отаманів Дмитра Вишневецького, відомого в народних думах під ім'ям Байди. Він із загоном козаків між 1552 і 1556 р. побудував на Хортиці укріплений замок всупереч волі польського короля і Великого князя литовського Сигізмунда II Августа, який схилявся до угодовської політики стосовно Кримського ханства. Із цього укріплення козаки здійснювали походи проти татар і навіть нападали на турків.
![alt tag](https://img.tsn.ua/cached/1518092914/tsn-1ebf7e0831dcb00a7ce65c0ae2fc892d/thumbs/1200x630/a9/40/c995619da527a1dafdf10b530b1c40a9.jpg "(Рис. 1. Хортицька фортеця)")
Коли Литва відмовилася підтримати хрестовий похід Д. Вишневецького проти мусульман, він поїхав до Москви, сподіваючись з її допомогою розгромити Кримське ханство. Проте похід Д. Вишневецького на Кафу завершився невдачею, бо російський цар Іван Грозний не надав допомоги, на яку той сподівався. Розчарований, Д. Вишневецький повернувся в Україну і організував похід до Молдавії, проте молдавани схопили його і передали туркам, які в 1563 р. стратили його в Константинополі.
Наприкінці 60-х років XVI ст. козаки перенесли Січ на острів Томаківка (тепер він затоплений водами Каховського водосховища), який розміщувався на відстані 60 км північніше Хортиці.
Висновок: Ми розтлумачили значення слова Січ і що воно означало для козаків. Визначили виникнення назви Хортицької Січі і хто сприяв її створенню.
Список Літератури:
    Борисенко В. Й. Курс української історії. З найдавніших часів до XX ст.: Навч. посіб. - К, 1996. 
Гуслистий Е. Запорізька Січ та її прогресивна роль в історії українського народу. - К., 1954.    
 Запорізьке козацтво в українській історії, культурі та національній самосвідомості. - К.; Запоріжжя, 1997.
